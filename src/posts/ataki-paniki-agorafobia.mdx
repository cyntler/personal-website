---
title: Ataki paniki, agorafobia - co to jest?
date: '2022-01-07'
description: 'Druga klasa szkoły podstawowej.
Sala na pierwszym piętrze, po sąsiedzku ze świetlicą. Jedna z ostatnich lekcji.
Całą klasą siedzimy na dywanie. Wraz z nami siedzi pani wychowawczyni, która prowadzi lekcję.'
published: true
---

Druga klasa szkoły podstawowej.
Sala na pierwszym piętrze, po sąsiedzku ze świetlicą. Jedna z ostatnich lekcji.
Całą klasą siedzimy na dywanie. Wraz z nami siedzi pani wychowawczyni, która prowadzi lekcję.

Nagle strach, przerażenie, tylko jedna myśl - śmierć. Umieram.
Szybka akcja, wstałem przerażony z dywanu, chciałem uciec z klasy, a następnie ze szkoły. Na świeże powietrze.
Zdążyłem tylko rzec pani, że jest mi słabo. Nie wiedziałem co się dzieje. Pani wychowawczyni chyba też
nie wiedziała. Nie pamiętam dokładnie co się
później stało - prawdopodobnie pani wychowawczyni wyprowadziła mnie z klasy.
A ja czułem przerażenie, totalne przerażenie. Cały świat wirował i wydawał się
być tak bardzo nierealny.

W taki oto sposób przeżyłem swój prawdopodobnie pierwszy atak paniki.
Tej paniki, która zapoczątkowała u mnie zaburzenia lękowe, na które - w mniejszym lub większym stopniu - cierpię do dzisiaj.
